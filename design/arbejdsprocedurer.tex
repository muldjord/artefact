\chapter{Arbejdsprocedurer}
\fixme{Skidt indledning}
I dette kapitel vil det blive belyst hvilke typer arbejdsopgaver som
typisk forekommer på afdeligen. Samtidig vil det blive belyst hvilke
typer apparatur der findes, samt hvordan en bestemt type apparatur
er med til at diktere den nuværende arbejdsprocedure.\\
Alt dette vil blive belyst ved en række passive observationer af
faktiske arbejdssituationer med faktiske patienter, hvilket burde
give anledning til de mest korrekte beskrivelser, modsat f.eks hvis
brugerne blot var blevet bedt om at beskrive deres egen arbejdsprocedure,
hvorved de typisk vil glemme at fortælle de operationer som for dem er
åbenlyse og trivielle, men potentielt kritiske for det fremtidige
design af systemet.

\section{Analyse}
\fixme{Hvad vil vi have, hvad har vi, hvad skal laves om og hvad mangler}
Når man ser generelt på disse observationer, bliver det klart, at
procedurerne styres af apparaterne, og ikke omvendt, hvilket i mange
tilfælde medfører uhensigtsmæssige procedurer, som i værste fald kan
medføre fejl.\\
Hvis man kigger på konkrete apparater og deres procedurer er der klart
nogle der er værre end andre.\\
Blandt de værste kan nævnes pupilometeret, hvor arbejdsgangen tvinger
brugeren til at producere data, som ikke senere skal benyttes.\\
Nogle apparater producerer udelukkende resultaterne på en
skærm, hvor brugeren skal læse dem og manuelt indtaste dem i et andet
system. Det er uhensigtsmæssigt, idet der således skal skiftes
mellem applikationer og/eller computer, hvilket leder til øget risiko
for fejl.\\
Andre apparater producerer resultaterne på en papirstrimmel som
efterfølgende skal indtastes manuelt eller indscannes på en A4
scanner.\\
Der er dog også apparater, som dikterer en hensigtsmæssig procedure,
deriblandt de apparater, som er koblet direkte på PC-Praxis
(tonometer, keratometer). Dette afspejler dybest set den
funktionalitet, som ønskes skal være til stede på alle apparater på
afdelingen. Den direkte integration er dog begrænset til PC-Praxis og
nogle udvalgte apparater, hvilket gør det problematisk blot at
udvide den model til alle apparaterne.\\

De værste arbejdsgange er dem, hvor brugerens handlinger er dikteret af
apparatet på en måde, som er uhensigsmæssig i forhold til
patientkontakt. Det gælder f.eks hvis en læge er tvunget til at vende
ryggen til sin patient, eller måske endda forlade lokalet i nogle
minutter, som det er tilfældet ved IOL Masteren hvor brugeren må bevæge
sig ud af lokalet for at indscanne en printet graf.\\
Arbejdsgange som kræver manuel indtastning er ligeledes slemme, idet
de introducerer stort potentiale for fejl, i form af dårlig hukommelse
hos brugeren, eller generel uopmærksomhed, hvilket kan lede til
fejlindtastede værdier. Dette kan igen på sigt medføre forkerte
resultater og i værste fald (hvis ikke fejlene bliver fanget) en
forkert forløbskonklusion.