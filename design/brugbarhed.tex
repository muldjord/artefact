\chapter{Brugbarhed}
Det er vigtigt at systemerne er nemme at benytte for brugerne, så man
undgår fejl, der opstår pga. af forkert betjening. Eftersom
systemet vil blive benyttet adskillige gange dagligt af de samme
mennesker, er det dog samtidig vigtigt at denne let-tilgængelighed ikke
bliver en byrde for brugerne, så de bliver trætte af at bruge systemet.\\
Det endelige brugbarheds princip er derfor at systemerne skal være
responsive og informative, men på en ikkeforstyrrende måde.\\
Det skal signaleres til brugeren, når data er sendt afsted og korrekt
modtaget på en måde som ikke generer arbejdsgangen og patienterne, og
samtidig uden at brugeren skal flytte sig, trykke på noget eller på
lignende vis aktivt gøre en indsats for at få statusmeldinger.\\
Det kan f.eks. implementeres vha. af diskrete bippelyde, på samme måde
som det kendes fra supermarkedets kassesystem. Ved apparater, hvor
brugeren ser på en skærm under produktionen af dataene, kan systemet
informere vha. lysdioder eller lign. monteret omkring skærmen, indenfor
synsvidde.\\
Udover denne umiddelbare respons skal der samtidig være mulighed for
at se status på handlingen, hvis brugeren af een eller anden grund
skulle blive i tvivl om, hvorvidt den handling, der netop er foretaget,
rent faktisk var den forventede, altså en form for visuel historik.\\
Et eksempel kan være, at en bruger har indtastet et CPR-nummer og
foretaget en måling på et apparat, hvorefter brugeren bliver
i tvivl om, hvorvidt det rent faktisk var det rigtige CPR-nummer, der
blev sendt med. Her skal det kunne ses på et display, at dataene er
korrekt modtaget på serveren, samt hvilket CPR-nummer de er blevet knyttet til
i databasen, så brugeren kan konstatere, om det er det rigtige.\\
En vigtig pointe med udarbejdelsen af de nye arbejdsprocedurer er, at
brugerne maksimalt gør det samme som de gør i \hyphenation{for-vej-en}forvejen - vi vil
således kun fjerne elementer fra arbejdsgangen eller erstatte
eksisterende elementer med nye, tilsvarende elementer. Det er
ekstremt vigtigt for oplevelsen af systemet, at brugerne opfatter det
som en forbedring i forhold til det, de havde i forvejen. Forøget
funktionalitet som ikke er synlig for brugeren, såsom logning af
hændelser, må således ikke blive introduceret på bekostning af
arbejdsgangen.